<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Naprendszer - Nap</title>
    <link rel="icon" href="images/fold crop.png">
    <link rel="stylesheet" href="style.css">
</head>
<body>
    <div class="menu">
        <div class="navbar">
           <a  class="foldmenu" href="fooldal.html">Főoldal</a>
           <a class="menupont" href="fold.html">Föld</a>
            <a class="menupont" href="uranusz.html">Uránusz</a>
            <a class="menupont" href="neptunusz.html">Neptunusz</a>
            <a class="menupont1" href="nap.html">Nap</a>
            <a class="menupont" href="pluto.html">Plútó</a>
            <a class="menupont" href="merkur.html">Merkúr</a>
            <a class="menupont" href="jupiter.html">Jupiter</a>
            <a class="menupont" href="mars.html">Mars</a>
            <a class="menupont" href="szaturnusz.html">Szaturnusz</a>
            <a class="menupont" href="venusz.html">Vénusz</a>
        </div>
   </div>
    <h1>Naprendszer - Nap</h1>
    <div class="masodhatter">
        <h2>Általánosságban</h2>
        <img class="jobbold" src="images/forgonap.gif" alt="Nap forgása">
        <p>A Nap a Naprendszer központi csillaga. Körülötte kering a Föld, valamint a Naprendszerhez tartozó bolygók, törpebolygók, kisbolygók, üstökösök stb. A Földtől körülbelül 150 millió km távolságra van, ami fénysebességgel 8,3 perc. A Nap tartalmazza a Naprendszer anyagának 99,8%-át, átmérője 109 földátmérő. 73,5%-ban hidrogénből áll, amely a központjában zajló magfúzió során héliummá alakul. Az ennek során felszabaduló, majd a világűrbe szétsugárzott energia nélkülözhetetlen a legtöbb földi élőlény számára: fénye a növények fotoszintézisét, hője pedig az elviselhető hőmérsékletet biztosítja. Éltető ereje miatt a Nap kiemelkedő kulturális és vallási jelentőséggel bír. Fénye és hője mellett különböző tudományágak szempontjából is rendkívül fontos, mert bizonyos jelenségeket nem tudunk mesterségesen előállítani, csak a Napon megfigyelni.</p>
        <h2>Tulajdonságok</h2>
        <p>A Nap közel tökéletes gömb alakú égitest, amely saját tengelye körül forog, így a hidrosztatikai egyensúlyban levő gömb fizikai megtestesülése. Lapultsága igen kicsi: az egyenlítő mentén csak 10 km-rel szélesebb, mint a sarkokon. A viszonylag lassú tengelyforgás miatt – az átlagos forgási periódusa 28 nap – az egyenlítőn a centrifugális erő 18 milliószor kisebb a felszínen ható gravitációs erőnél, emiatt a centrifugális erő alaktorzító hatása minimális. A bolygók gravitációs ereje sem befolyásolja mérhetően a Nap alakját, mert egyrészt túlságosan is távol vannak a Naptól – a tömegközéppontok távolsága a nap átmérőjének sokszorosa, így az alakot befolyásoló gravitációs erőkülönbség elhanyagolható –, másrészt azok tömege még együtt is elenyésző a Napéhoz képest (a Nap tömege kb. 750-szer nagyobb, mint a gravitációs terében mozgó valamennyi bolygó és más égitest össztömege).</p>
        <h2>Belső felépítése</h2>
        <img class="balold" src="images/nap.png" alt="Nap belső felépítése">
        <p>A szilárd felszín hiánya miatt nem lehet pontosan meghatározni, hogy hol húzódik a Nap határa: a középpontjától kifelé haladva folyamatosan csökken a sűrűsége. A Nap sugarát a középponttól a fotoszféráig mérik, mert ez a legkülső olyan réteg, ami még elég sűrű ahhoz, hogy ne legyen átlátszó. A Nap anyagának többsége a központból mérve a sugarának 70%-án belül található és bár ezeket a belső területeket nem lehet közvetlenül megfigyelni (ugyanis a Nap anyaga nem enged át semmilyen elektromágneses sugárzást), fizikai modellekkel és az égitest rezgéseit vizsgáló helioszeizmológia módszerével mégis pontos képet alkothatunk a belső szerkezetéről, rétegeiről.</p>
    </div>
</body>
</html>